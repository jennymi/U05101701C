---
title: "Rottweiler 3"
featured_image: "images/rottweiler_3.jpg"
draft: true
---

Historik
Rottweiler, vars hemland är Tyskland, räknas till en av de äldsta hundraserna. Ursprunget går tillbaka till romartiden. Rasen fick sitt namn Rottweiler Metzgerhund efter staden Rottweil och Metzger (= slaktare). Slaktarna födde upp rasen enbart utifrån dess bruksegenskaper och ändamålsenlighet. Med tiden utvecklades den till en utmärkt vakt- och boskapshund som också kunde användas som draghund. När man i början av 1900-talet sökte lämpliga polishundar prövades också rottweilern och rasen blev snabbt godkänd officiellt.


Användningsområde
Rottweiler är en utpräglad brukshund med framgångar inom flera bruksgrenar. Rasen passar till samtliga bruksgrenar även om den är bättre i vissa. Många rottweiler har under åren blivit försvarsmaktshundar. Den fungerar även väl som aktiv familjehund.